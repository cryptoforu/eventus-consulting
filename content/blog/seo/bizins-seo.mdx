---
title: 'Osvrt na digitalni biznis i SEO'
description: 'Postoje mnogi biznisi koji svoje kapitalne benefite stiču od prometne lokacije u centru grada, specifičnosti usluge ili proizvoda koje pružaju ili od intenzivne sprege sa javnim sektorom i sredstvima građana.'
tags: ['razvoj web aplikacija', 'seo', 'google optimizacija', 'google oglasavanje']
category: 'seo'
category_image: './imgs/seo_optimizacija.jpg'
featured_img: './imgs/seo_optimizacija.jpg'  
---

<PostContainer>
<Container>
<Prose>

<PostHeadCategory image={props.data.mdx.frontmatter.category_image} alt={props.data.mdx.frontmatter.category} title={props.data.mdx.frontmatter.category} time={props.data.mdx.fields.timeToRead.minutes} />

U prethodnom članku pokušali smo motivirati čitaoce da razmisle o digitalnom biznisu, transformaciji i marketingu. Svjesni diskretnosti u kojoj uživaju mnogi naši sugrađani, odnosno kolektivne svijesti koja gotovo uvijek ide u smjeru „nemoj da se ja eksponiram“ ili/i „možel’ to ikako bez mene“, želimo da definiramo esencijalnu potrebu za integriranjem tehnologija u biznis. Na koji način ostaviti svjetonazore po strani, a da profitiramo iz online nastupa?

Postoje mnogi biznisi koji svoje kapitalne benefite stiču od prometne lokacije u centru grada, specifičnosti usluge ili proizvoda koje pružaju ili od intenzivne sprege sa javnim sektorom i sredstvima građana.

Sa druge strane, mnogim malim biznisima  preostaje da vrlo često love u mutnom, sa strepnjom šta ih čeka iza svakog ugla, i da li će sljedeća prepreka biti nepremostiva?! Jednostavno nemaju taj luksuz drevnih predaka koji su se mahom selili tamo gdje im je bilo bolje, pa danas u nasljedstvu drže super-atraktivno gazdinstvo na Baščaršiji.

Ono što su nam pametni ljudi 20-tog vijeka ostavili u amanet je tehnologija – ogromno prostranstvo napretka, povezivanja i informacija. Jedan od najprepoznatljivijih derivata tehnologije je internet, a na internetu nema-čega-nema. Rijetko kad se nađe pitanje na koje internet nema odgovor. Pa sad zamislite, koliko toga ima na internetu, i kakav je izazov složiti sve te podatke, te se pobrinuti da sadržaj koji dospije na internet bude kvalitetan.

Za to se brine Google-ov algoritam koji šalje male „pauke“ (Googlebots) na web stranice kako bi ispitao sadržaj koji kreira određena stranica, te da li taj sadržaj doprinosi internetu. Ako ne doprinosi, onda daj makar da zarađuje pare Google-u.


<Heading headingLevel="h2">Ne zarađuje pare, ali radi posao</Heading>

![seo optimizacija](./imgs/seo_optimizacija.jpg)

U principu, Google je značajno reducirao manevarski prostor za kreatore sadržaja koji žele da zaobiđu pozitivne prakse, te kroz opskurne metode pokušaju „navući“ ljude na svoje stranice gdje onda prodaju lažni sadržaj ili podmeću senzacionalizam.

To više nije moguće, jer stranice sve više treba da su informativno-edukativnog karaktera, dobro dizajnirane i sa instaliranim sigurnosnim certifikatima. Sva ova priča o pozitivnim praksama je dio jednog većeg pojma koji je u zadnjih
nekoliko godina sve popularniji u online biznisu. SEO (optimizacija za web pretraživače) je set pravila koji se kreatorima web sadržaja preporučuju da prate, kako bi u dogledno vrijeme bili pozicionirani visoko na rezultatima Google pretrage.

Najbolji način da se ispoštuju ova pravila je upravo ovo što čitate – Blog. Tekst preciznih uvida, šarmantne estetike i pažljivog korištenja ključnih riječi, obično je prepoznat kao primjer pozitivne SEO prakse. Međutim, priča nije toliko jednostavna. SEO je ekstremno široka tematika, neobjašnjiva u ovih
nekoliko stotina riječi. Zbog toga smo je uključili u naš Digitalni marketing vodič. Tu smo saželi osnove digitalnog marketinga, i ovim putem preporučujem da ga preuzmete i vidite o čemu se radi.


<Heading headingLevel="h2">Ekspanzija SEO-a</Heading>


Prije nekih 15-tak godina, dok je internet bio prilično limitiran za današnje uslove, znali smo listati rezultate pretrage i do desete stranice. Danas, Google je omogućio da napredni algoritam izbacuje rezultate na prvoj stranici, i to one za koje smatra da su autoritativni u industriji. Drugim riječima, Google uzima za pravo da identificira najkvalitetniji sadržaj na osnovu upita koji guglate, te taj sadržaj prezentuje na prvoj stranici rezultata. Da stvar bude pa-ne-baš-zanimljiva, vrlo često Google generira upravo rezultate koje ste tražili.

Ultimativni cilj rada na pozitivnim SEO praksama ogleda se u želji da se web stranica nađe na prvoj stranici Google rezultata. To se zove nulti rank i predstavlja kulminaciju ulaganja u SEO.


<Heading headingLevel="h2">Odakle krenuti?</Heading>


Pa treba prvo kreirati stranicu, logično. Jer rezultati Google pretrage izbacuju stranice sa registriranom domenom i hostingom, iako to ne isključuje stranice sa Facebooka. Znači i one se mogu pojaviti u rezultatima pretrage, ukoliko je ta pretraga dovoljno specifična da ne ovisi od SEO praksi. Recimo, ako pretražujete ime neke osobe, pa vam izbaci njen/njegov profil na Facebook
profilu u rezultatima pretrage.

I naravno, to je samo početak. Nakon kreiranja stranice, kreće saga o sadržaju, pozicioniranju, opisu slika, dizajnu, responzivnosti i brzini vašeg sajta. Sve ove dimenzije treba pravilno ucicati. Prvenstveno radi vlastite sujete, odnosno želje da imate kvalitetan i originalan sadržaj, a onda i iz praktičnih razloga koje zahtijeva Google-ov algoritam pri rangiranju.

Osnova je originalan sadržaj. Jer ne možete uvaliti Google-u copy/paste tekst, niti mu možete preko reda objasniti kako niste imali vremena da pišete jer vam je u kuhinji pukao sifon, pa dok je majstor došao vi ste izgubili živce, a samim tim i inspiraciju za pisanje. Stvari su prilično neumoljive po ovom pitanju. Google pošalje Googlebota da izvrši inspekciju nad vašim parčetom Interneta i ukoliko ne pronađe bilo kakve tragove drugih sajtova, Google vas indeksira kao sajt sa potencijalno dobrim SEO praksama. Prilično jednostavno, zar ne?


<Heading headingLevel='h2'>Gdje je kvaka?</Heading>


  Kvaka je da morate, u što kraćem roku, kreirati što više originalnog sadržaja.
  Na taj način, vi ste primorani da dostavljate vrijednost. I kao što nije bilo
  sluha za puknuti sifon, recipročno će biti vrednovan dobar sadržaj. Bez
  izuzetaka. Jer naravno da je Google-u u interesu da je kvalitet Interneta na
  visokom nivou. I svaki individualni napor koji osvjetljava ovu činjenicu će
  biti nagrađen skokovitim rastom na stranicama Google pretrage.

<PostTags tags={props.data.mdx.frontmatter.tags}/>

</Prose>
</Container>
</PostContainer>