---
title: 'Zašto digitalni marketing?'
description: 'Šta reći o važnosti digitalizacije, a da već nije rečeno u bezbroj internetskih članaka i publikacija?!'
tags: ['digitalni marketing', 'oglasavanje', 'drustvene mreze', 'google oglasavanje']
category: 'marketing'
category_image: './imgs/digital_marketing.webp'
featured_img: './imgs/digitalni_marketing.webp'
---

<PostContainer>
<Container>
<Prose>

<PostHeadCategory image={props.data.mdx.frontmatter.category_image} alt={props.data.mdx.frontmatter.category} title={props.data.mdx.frontmatter.category} time={props.data.mdx.fields.timeToRead.minutes} />

Šta reći o važnosti digitalizacije, a da već nije rečeno u bezbroj internetskih članaka i publikacija?!

Ipak, sva ta priča kao da na površinu izbacuje lekciju koju mali biznisi uporno odbijaju da nauče – internet je tu, i TU planira da ostane.

Iz druge perspektive, čini mi se da tehnologiju savladavamo brže nego bilo koju pojavu iz okoline. Dojam je da to nije dovoljno i da svaki napredak na tehnološkom polju ljudi uzimaju zdravo za gotovo, a u konzumerističkom smislu, kao polu-zabavu koja barata našim očekivanjima i drži momentum pažnje što je kraće mogućim.

Rijetki su oni koji shvataju kapacitet tehnologije, njenu snagu da radikalno promjeni ljudske živote, ali i da unaprijedi poslovanje kompanija. Mi u Eventusu, iz prve ruke smo svjedočili o pozitivnom uticaju digitalizacije na male biznise, čiji vlasinici su usvojili značaj općepoznatih činjenica da tehnologija reducira operativne troškove i povećava produktivnost. Pozitivan trend u obje ove kategorije već je dovoljno razloga da kompanije odlučnije krenu u digitalnu transformaciju.

Površinski, ta transformacija može da krene od one najbanalnije stvari – kreirati Facebook profil i obratiti se internet auditorijumu. U početku, to su obično naši prijatelji i porodica, kasnije su to njihovi povezani prijatelji, a u krajnjoj liniji, čitava mreža virtualnih kontakata koji mogu steći dojam o vašoj kompaniji – dobar ili loš, to ovisi od vaše digitalne marketing strategije.

Jer nije dovoljno pojaviti se na internetu.

![digitalni marketing](./imgs/digitalni_marketing.webp)

Online prisustvo je nešto slično borbi za demokratiju. To je kontinuiran proces koji se obnavlja svakog dana, sedmice i mjeseca. To je predan rad čije rezultate vizualiziramo u broju pregleda, komentara i dijeljenja. Vizualiziramo ga u snazi našeg sadržaja i kapacitetu da utiče na ljude koji onda kreiraju svoje mišljenje među hiljadama drugih koji imaju svoje taktike dodvoravanja potencijalnim kupcima.

Zvuči uopšteno, ali nije. Nije, zato što svaka interakcija na internetu je konvertovana u podatke. A podaci su dostupni, pregledivi i raspoloživi za analizu. Alati poput Facebook Insighta ili Google Analyticsa prate specifične podatke korisnika interneta koji su došli u dodir sa vašim sadržajem. Te podatke je moguće interpretirati na razne načine, a mnoštvo karakteristika ovih alata omogućava da ih vizualiziramo kako god naša digitalna marketing strategija zahtijeva.

U konačnici, u ovoj godini je zabilježen značajan rast interneta i povezanih tehnologija. U post-COVID periodu, čitav hajp oko digitalizacije će se intenzivirati. Stalna upotreba interneta među odraslim se povećala za 5% u zadnjih 5 godina, sudeći prema Pew Research. Iako to ponavljamo stalno, način na koji ljudi kupuju i prodaju se promijenio zajedno sa tim – što znači da offline marketing nije toliko efektivan kao što je bio.

Već dugo vremena, marketing je percipiran kao dodvoravanje publici, na pravom mjestu i u pravo vrijeme. Danas, to znači da je publiku potrebno naći na mjestu gdje već provode vrijeme: na internetu.

I tako nastade digitalni marketing – drugim riječima bilo koji oblik marketinga koji postoji online.

<PostTags tags={props.data.mdx.frontmatter.tags}/>

</Prose>
</Container>
</PostContainer>


